# Creazione del Personaggio

### Nome, Origine e Tratti 
Per prima cosa, scegli o tira un **nome** per il tuo personaggio dalle tabelle [**Background**](#background-d20) e la sua **origine**, indicando da dove proviene.

Successivamente, tira per il resto dei **tratti** del tuo personaggio (aspetto, linguaggio, maniere, credenze, reputazione, ecc.) sulle tabelle [**Caratteristiche**](#character-traits-d10).

Infine, tira per la sua **età** (2d20+10).

### Punteggi di Abilità
I Personaggi Giocanti (PG) hanno solo tre attributi:
- ***kratos* (KRA)** (forza)
- ***tekhne*  (TEK)** (agilità)
- ***thumos* (THU)** (controllo)

Quando si crea un PG, il giocatore deve tirare 3d6 per ogni punteggio di abilità del suo personaggio, in ordine. È possibile poi scambiare due dei risultati.

**Esempio:**
*Ines tira per la **KRA** del suo personaggio, ottenendo un **2**, un **4** e un **6**, per un totale di **12**. I prossimi due tiri di abilità danno come risultato un **9** per **TEK** e un **13** per **THU**. Decide di scambiare il **12** e il **9**, ottenendo un personaggio con **KRA 9**, **TEK 12** e **THU 13**.*

### Stamina
Tira 1d6 per determinare la **Stamina (STA)** iniziale del tuo PG, che rispecchia la sua capacità di evitare i danni in combattimento. La STA non indica la salute o la forza d’animo di un personaggio, né la si perde per molto tempo (vedi **Guarigione**). Se un attacco porta la STA di un PG esattamente a 0, il giocatore deve tirare sulla tabella **Cicatrici**.

### Inventario
I personaggi hanno un totale di slot nell'inventario pari alla propria KRA: questo rappresenta la capacità del personaggio di sopportare il peso e la fatica di trasportare l'equipaggiamento senza risentirne negativamente.

La maggior parte degli oggetti occupano uno slot, e gli oggetti piccoli possono essere raggruppati insieme. Gli slot sono astratti e possono essere riorganizzati a discrezione dell'odigós.

Gli oggetti **ingombranti** occupano due slot e sono tipicamente a due mani o scomodi da trasportare. Chiunque abbia un inventario pieno (ad esempio riempiendo tutti e 10 gli slot) è ridotto a 0 STA.

Un PG non può trasportare più oggetti di quanti ne permetta il suo inventario. Carretti (che devono essere tirati con entrambe le mani), cavalli o muli possono aumentare l’inventario. Anche i **compagni** possono essere pagati per trasportare equipaggiamento.

### Equipaggiamento Iniziale
Tutti i PG iniziano con:

- Tre giorni di razioni (uno slot)
- Un'arma (tirare sulla relativa tabella)
- 3d6 pezzi di elettro

Tira sulle tabelle **Equipaggiamento iniziale** per determinare l'armatura, gli strumenti e l'equipaggiamento del tuo PG.

Consulta l'**Elenco equipaggiamento** per i relativi valori di armature, danni e slot. A volte gli oggetti più piccoli possono essere raggruppati insieme in uno slot.


